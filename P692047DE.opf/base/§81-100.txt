| lha yi bu ni mthu chen gyis || utpala padma ku mu ta || pad+ma dkar po dri źim daṅ || a ga
ru daṅ (495a1)candana daṅ || de bźin lha rdzas phreṅ ba daṅ || lha rdzas gos kyaṅ 'thor par
'gyur |[81]

| 'jig rten mgon de groṅ khyer gyi || mchog tu gśegs pa mthoṅ nas (2)ni || śiṅ bal 'dab ltar
'jam pa yi || sa der gdiṅ brgya cher 'diṅ |[82]

| de dag lam gar phreṅ ba ni || sna tshogs mdzes pa rnam par 'grem || lha yi bu ni mthu chen
daṅ || mi rnams yid (3)ni rab daṅ ba |[83]

| gdugs daṅ rgyal mtshan ba dan daṅ || spos daṅ phreṅ ba byug pa daṅ || rol mo sgra snyan bsgrags
pa yis || ston pa la ni mchod par 'gyur |[84]

| brgya byin mig stoṅ (4)lha rnams kyi || rgyal po bde sogs bdag po de || rab mgu thal mo sbyar
nas ni || 'jig rten mgon la bstod par byed |[85]

| skyes bu caṅ śes khyod la 'dud || skyes mchog khyed (5)la phyag 'tshal lo || gaṅ zag mchog
gyur bcom ldan 'das || skye rgu la ni thugs brtser mdzod |[86]

| de yi tshe na lha yi bu || mthu chen bdud ces bya ba 'byuṅ || de yaṅ thal mo rab (6)sbyar
nas || 'jig rten mgon la bstod par byed |[87]

| tshaṅs pa'i 'khor gyis yoṅs bskor ciṅ || tshaṅs pas kyaṅ ni mdun bdar te || tshaṅs pa'i dbyaṅs
ni sgrog bźin du || dam (7)pa'i chos ni gsuṅ bar 'gyur |[88]

| zag zad nyes pa rnams bral źiṅ || srid pa'i 'chiṅ ba rab spaṅs pa'i || dgra bcom rnams kyis
sa 'di ni || thams cad kun tu gaṅ bar (495b1)'gyur |[89]

| lha daṅ mi daṅ dri za daṅ || gnod sbyin daṅ ni srin po klu || mthu chen rnams ni mgu gyur
nas || ston la mchod pa byed par 'gyur |[90]

| gaṅ dag byams pa'i bstan pa la || tshaṅs (2)par spyad pa spyod gyur pa || de dag gdon mi za
bar ni || nyon moṅs med ciṅ the tshom med |[91]

| gaṅ dag byams pa'i bstan pa la || tshaṅs par spyod pa spyod gyur pa || de dag gdon mi za bar
(3)ni || ṅa yi med ciṅ yoṅs 'dzin med || gser daṅ dṅul la 'dzin med ciṅ || gnas med chags
pa'aṅ yod pa min || gaṅ dag byams pa'i bstan pa la || tshaṅs par spyad pa spyod (4)gyur
pa |[92]

| de dag gdon mi za bar ni || sred pa'i dra ba bcad pa daṅ || bsam gtan rdzogs par byas nas
ni || dga' daṅ bde daṅ yaṅ dag ldan || 'byuṅ po kun la thugs brtse ba || byams (5)pa rkaṅ
gnyis rnams kyi mchog |[93]

| lo ni drug khri dag tu yaṅ || dam pa'i chos ni ston par 'gyur || de na srog chags brgya stoṅ
daṅ || 'bum phrag rnam par 'dren pa ste || dam pa'i (6)chos la btul nas ni || de nas mya
ṅan 'da' bar 'gyur |[94]

| thub pa chen pos gsuṅs pa de || yoṅs su mya ṅan 'das nas kyaṅ || de tshe de yi dam chos ni
|| lo khri dag tu gnas par (7)'gyur |[95]

| rgyal ba śākya thub de la || sems ni rab tu dad par gyis || des na byams pa rkaṅ gnyis mchog
| rdzogs pa'i saṅs rgyas mthoṅ bar 'gyur |[96]

| de phyir saṅs rgyas chos dag (496a1)daṅ || dge 'dun tshogs kyi mchog la ni || sems ni rab
tu dad gyis daṅ || don chen rab tu 'grub par 'gyur |[97]

| thugs rje che ldan de lta bu'i || (2)byams pa rkaṅ gnyis mchog gyur pa || de tshe mnyes par
byas nas ni || de nas mya ṅan 'da' bar 'gyur |[98]

| ya mtshan 'di dag thos gyur ciṅ || 'byor pa mi nyuṅ mthoṅ (3)mdzad de || nag po'i rigs kyaṅ
dad 'gyur na || mkhas pa su źig dad mi 'gyur |[99]

| de phyir 'di na bdag nyid che || 'dod ciṅ bdag la legs 'dod pas || saṅs rgyas (4)bstan pa
dran bźin du || dam pa'i chos la gus par bya |[100]

