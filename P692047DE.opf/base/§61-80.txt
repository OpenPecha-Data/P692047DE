| rgyal po stoṅ phrag bźi daṅ ni || brgyad cu dag gis mdun bdar te || khyim nas des par byuṅ
nas ni || rab tu 'byuṅ bar 'gro (5)bar 'gyur |[61]

| byams pa'i yab kyaṅ de bźin du || de yi tshad daṅ mnyam pa yi || bram ze rnams kyis mdun bdar
nas || rab tu 'byuṅ bar 'gro bar 'gyur |[62]

| de nas de tshe khyim bdag ni || (6)nor bzaṅ tshogs ni rnam grags pa || chos kyi bdag nyid
stoṅ dag gis || bskor nas rab tu 'byuṅ bar 'gyur |[63]

| duṅ gi bud med rin po che || sa ga źes ni rnam grags pa || bud med (7)stoṅ phrag bźi daṅ ni
|| brgyad cu dag gis mdun bdar te || de yi 'og tu mṅon byuṅ nas || rab tu 'byuṅ bar 'gro
bar 'gyur |[64]

| de yi tshe na byams pa yi || bstan pa la ni srog chags (494a1)dag || stoṅ phrag daṅ ni brgya
phrag rnams || rab tu 'byuṅ bar 'gro bar 'gyur |[65]

| de yi 'og tu thugs rje can || ston pa byams pa rkaṅ gnyis mchog ||(2)'khor lo rnam par gzigs
nas ni |[66]

| śākya seṅge thub pa ste || gtso bo skyob par mdzad pa po || dam pa'i chos dbyiṅs gzigs gyur
pa || 'jig rten mgon pos 'di dag kun || (3)thar pa'i lam de bskyed nas kyaṅ || don gyis
ṅa yi bstan la btaṅ |[67]

| gdugs daṅ rgyal mtshan pa dan daṅ || dri daṅ phreṅ ba byug pa yis || śākya thub la mchod nas
ni || (4)ṅa yi bstan la lhags pa yin |[68]

| gur gum chu yis gdab pa daṅ || candana gyi ni byug pa yis || śākya thub pa'i mchod rten la
|| mchod nas ṅa yi bstan la lhags |[69]

| de (5)tshe saṅs rgyas chos daṅ ni || dge 'dun la yaṅ skyabs soṅ źiṅ || dge ba'i las kyaṅ byas
nas ni || ṅa yi bstan la lhags pa yin |[70]

| śākya seṅge'i bstan pa la || bslab (6)gźi yaṅ dag blaṅs nas su || ji ltar gsuṅ bźin bsgrubs
nas ni || ṅa yi bstan la lhags pa yin |[71]

| dge 'dun la yaṅ chos gos daṅ || źal zas daṅ ni btuṅ ba daṅ || (7)snyun gsos sna tshogs sbyin
pa rnams || phul nas ṅa yi bstan la lhags |[72]

| bcu bźi daṅ ni bco lṅa daṅ || de bźin zla gcig tshes brgyad daṅ || cho 'phrul wa yi zla ba
la || (494b1)yan lag brgyad legs mnyam bźag ciṅ || bsnyen gnas gso sbyoṅ byas nas ni || ṅa
yi bstan la lhags so źes || don 'di rab tu gsuṅ bar 'gyur |[73]

| de yi nyan thos rnams kyaṅ ni || (2)cho 'phrul gsum gyis 'dul bar 'gyur || de tshe de dag
thams cad ni || zag zad 'grogs na bde bar 'gyur |[74]

| de yi 'dus pa daṅ po ni || nyan thos srid pa bcad gyur pa || duṅ phyur phrag (3)dgu bye phrag
drug | tshaṅ ba'i nyan thos 'byuṅ bar 'gyur |[75]

| de yi 'dus pa gnyis pa ni || nyon moṅs 'chiṅ ba las grol ba'i || duṅ phyur phrag dgu bye phrag
bźi || tshaṅ ba'i nyan thos 'byuṅ (4)par 'gyur |[76]

| de yi 'dus pa gsum pa ni || sems źi rnam par grol gyur pa || duṅ phyur phrag dgu bye phrag
gnyis || tshaṅ ba'i nyan thos 'byuṅ bar 'gyur |[77]

| chos kyi 'khor lo rab bskor nas || (5)lha daṅ mi rnams rnam btul te || nyan thos dge 'dun
thabs cig tu || groṅ du bsod snyoms spyod la rgyu |[78]

| de nas rtog ldan dga' lta yi || groṅ khyer der ni gśegs pa na || groṅ khyer (6)mchog tu mandāra'i
|| me tog char chen 'bab par 'gyur || thub pa groṅ der gśegs pa la || lha yis me tog
'thor bar 'gyur |[79]

| rgyal po chen po bźi dag daṅ || brgya byin sum cu (7)rtsa gsum dbaṅ || tshaṅs pa lha sogs
thabs cig tu || de la mchod pa byed par 'gyur |[80]

