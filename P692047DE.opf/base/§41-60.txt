(7)| de yi nyin par sbrum pa yi || bud med rnams kyaṅ btsa' bar 'gyur || de dag thams cad nyams
bde źiṅ || bde legs su ni btsa' bar 'gyur |[41]

| tshaṅs rab tshan (492b1)mchog sum cu gnyis || ldan pa'i sras de mthoṅ nas ni || gsaṅ tshig
dag la rab brtags nas || de yi 'og tu dga' bar 'gyur |[42]

| ji ltar gsaṅ tshig las 'byuṅ (2)bźin || gźon nu'i 'gro ba gnyis yin te || mi dbaṅ 'khor los
bsgyur ba'am || saṅs rgyas rkaṅ gnyis mchog tu 'gyur |[43]

| byams pa rkaṅ gnyis mchog (3)gyur pa || dpal de na tshod rdzogs nas ni || skye rgu 'di ni
sdug bsṅal snyam || chos kyi bdag nyid dgoṅs par mdzad |[44]

| dbyaṅs che tshaṅs pa'i dbyaṅs daṅ ldan || 'od (4)che gser gyi mdog daṅ ldan || steṅ phel che
źiṅ thal goṅ rgyas || padma'i 'dab ma 'dra ba'i spyan |[45]

| de yi sku yi khrun du ni || khru ni brgyad cu dag tu 'gyur || źeṅ ni khru rnams (5)nyi śu
ste || źal gyi dkyil 'khor de yi phyed |[46]

| byams pa de ni bram ze'i bu || stoṅ phrag bźi po dag daṅ ni || brgyad cus mdun du bdar nas
ni || gsaṅ tshig dag kyaṅ (6)'don du 'jug |[47]

| de nas rgyal po chen po duṅ || sboms su 'dom ni drug cu bźi || 'phaṅ du 'dom ni stoṅ yod pa'i
|| mchod sdoṅ źig ni 'dzugs par 'gyur |[48]

| mi dbaṅ (7)de yis mchod sdoṅ de || rin chen sna tshogs kyis brgyan nas || mchod sbyin gyis
ni spyan draṅs te || bram ze dag la rab tu 'bul |[49]

| mchod sdoṅ yid 'oṅ rin chen rgyu || de ni (493a1) phul ma thag tu yaṅ || bram ze stoṅ po rnams
kyis ni || de yi mod la bged 1 par gyur |[50]

| byams pas mchod sdoṅ de yi ni || mi rtag nyid de (2)mthoṅ nas kyaṅ || 'khor ba mtha' dag rnams
bsam ste || rab tu 'byuṅ bar 'dod par 'gyur |[51]

| 'dir bdag rab tu byuṅ nas ni || bdud rtsi'i go 'phaṅ reg 'gyur daṅ || skye (3)bo 'chi bdag
nad rga ba'i || 'jigs las 'grol bar 'gyur snyam źes |[52]

| skye bo rab daṅ gzigs nas ni || sdug bsṅal sdug bsṅal kun 'byuṅ daṅ || sdug bsṅal yaṅ (4)dag
'gog pa daṅ || bde ba mya ṅan las 'das 'gro |[57]

| 'phags lam yan lag brgyad pa yi || bden pa dag kyaṅ ston par 'gyur || de yi chos de thos nas
kyaṅ || bstan (5)pa la ni nan tan sgrub |[56]

| byams pa gaṅ zag mchog gyur de || stoṅ phrag bźi po dag daṅ ni || brgyad cu dag gis mdun bdar
nas || rab tu 'byuṅ bar ṅes 'byuṅ (6)'gyur |[53]

| de tshe de yi byaṅ chub śiṅ || klu śiṅ źes bya 'byuṅ 'gyur te || de yi yal ga gnam 'phaṅ du
|| dpag tshad tsam du yaṅ dag 'phags || de ni byaṅ chub śiṅ (7)de yi || yal ga gel pa thams
cad du || kho ra khor yug rgyaṅ grags drug || khebs pa kho na dag tu 'gyur |[54]

| byams pa rkaṅ gnyis mchog gyur de || de yi druṅ du gśegs nas (493b1)su || bla med byaṅ chub
źi ba ni || thob 'gyur 'di la the tshom med |[55]

| gaṅ gi nub mo kho na la || rab tu 'byuṅ bar mṅon 'byuṅ ba || de yi nub mo kho na la || byaṅ
chub dam pa 'thob par (2)'gyur || de yi 'og tu thub mchog go || dam chos sdug bsṅal kun
spoṅ źiṅ || źi ba yan lag brgyad ldan pa'i || gsuṅ gis ston par mdzad par 'gyur |[58]

| me tog mdzes pa brgyus pa (3)yi || skyed mos tshal du de yi 'khor || dpag tshad brgya khyon
gaṅ ba dag | yaṅ dag 'du ba kho nar 'gyur |[59]

| de nas mi dbaṅ rgyal po duṅ || grags pa chen pos thos nas ni || sbyin pa graṅs (4)med byas
nas kyaṅ || rab tu 'byuṅ bar 'dod par 'gyur |[60]

