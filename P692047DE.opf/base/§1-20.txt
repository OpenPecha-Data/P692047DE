| chos kyi sde dpon khyab bdag dpal || śes rab chen po śā ri'i bus || 'jig rten rnams la snyiṅ
brtse'i (2) phyir ||ston pa la ni yoṅs źus pa |[1]

| sṅon daṅ phyi mtha'i mdo las ni || ma 'oṅs pa yi saṅs rgyas gaṅ || 'jig rten 'dren par mdzad
pa po || byams pa źes bya bstan pa de |[2]

| 'dren (3)pa bdag ni de'i mthu daṅ || rdzu 'phrul daṅ ni don thams cad || rgyas par rab tu
nyan 'tshal ni || de ni mi mchog bdag la gsuṅs |[3]

| de la ston pas bka' stsal pa || saṅs (4)rgyas byams pa'i mchog de 'i || 'byor pa rgyas par
khyod la ṅas || luṅ bstan bya yi ṅa la nyon |[4]

| de yi tshe na rgya mtsho ni || khor yug tu ni dpag tshad brgya || skam par 'gyur te de (5)yaṅ
ni || 'khor los bsgyur ba'i lam bzaṅ yin |[5]

| de tshe dzam bu'i gliṅ 'di yaṅ || chu źeṅ tha gru mnyam par ni || dpag tshad stoṅ phrag bcu
pa ste || 'byuṅ po kun gyi gnas su (6)'gyur |[6]

| de yi tshe na yul gyi mi || dar ciṅ 'byor la chad pa med || 'tshe med mi ni de dag kyaṅ ||
dge ba byed pa dag tu 'gyur |[7]

| sa gźi tsher ma med pa daṅ || mnyam źiṅ ne'u gsiṅ (7)sṅo daṅ ldan || 'phar źiṅ nem źes byed
pa1 ste || śiṅ bal 'dab ma bźin du 'jam |[8]

| mṅar źiṅ dri ni źim pa yi || sā lu ma rmos par skye'o || sna tshogs tshon gyis mdzes byas
(490b1)pa'i || gos kyi ljon śiṅ 'byuṅ bar 'gyur |[9]

| me tog lo ma 'bras ldan pa'i || ljon śiṅ 'phaṅ du rgyaṅ grags 'byuṅ || de dag rnams kyi tshe
lo ni || brgyad khri kho na thub par 'gyur |[10]

| (2)sems can de dag skyon med ciṅ || nyes bral spro ba tshe daṅ ldan pa || lus chen kha dog
ldan pa ste || tshan po che yi stobs daṅ ldan |[11]

| nad ni gsum źig 'byuṅ bar 'gyur || 'dod daṅ mi (3)za rga ba'o || bu mo la ni lṅa brgya dag
| lo na nas khyo la bag mar 'gro |[12]

| de tshe tog ldan źes bya ba'i || rgyal po'i pho braṅ 'byuṅ 'gyur te || srog chags dge ba'i
las byed pa'i || sems can rnams kyi gnas yin no |[13]

| chur ni dpag tshad bcu gnyis te || rgyar ni dpag tshad bdun yod pa'i || bsod nams byas pa
rnam dag gi | groṅ khyer yid 'oṅ 'byuṅ bar 'gyur |[14]

| rin chen bdun las byas mtho ba'i || ra ba 'phaṅ du rgyaṅ grags 'byuṅ || śiṅ thags daṅ ni sgo
khaṅ rnams || rin chen sna tshogs dag gis brgyan |[15]

| rin chen so phag gis brtsegs śiṅ || padma utpala gcal du bkram || dur bas mdzes par byas pa
yi || 'obs kyaṅ 'byuṅ ba kho nar 'gyur |[16]

| khor yug tu ni ta la yi || phreṅ ba bdun gyis yoṅs su bskor || dril bu'i dra bas mdzes byas
pa || rin chen bźi rgyu'i ta la dag |[17]

| rluṅ bskyod ta la de dag las || snyan pa'i sgra ni 'di ltar dper || sil snyan yan lag lṅa
ldan bźin || de las yid 'oṅ (491a1)sgra grag 'gyur |[18]

| mi rnams gaṅ dag groṅ khyer der || rtse dga' bde don gnyer ba rnams || de dag ta la'i sgra
de yis || rab tu mgu źiṅ rtsen par (2)byed |[19]

| utpala ku mu das gaṅ ba'i || rdziṅ bu dag kyaṅ 'byuṅ bar 'gyur || groṅ de skyed mos tshal
daṅ ni || nags tshal phun sum tshogs par 'gyur |[20]

