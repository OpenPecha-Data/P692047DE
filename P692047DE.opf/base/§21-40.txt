| der ni duṅ źes bya ba yi || (3)rgyal po gzi brjid che ldan źiṅ || stobs che gliṅ bźi'i dbaṅ
phyug pa || mṅa' bdag 'khor los bsgyur ba 'byuṅ |[21]

| dpuṅ gi yan lag bźi 'byor ciṅ || rin chen bdun daṅ (4)yaṅ dag ldan || rgyal po de yi sras
rnams ni || stoṅ du tshaṅ bar 'byuṅ bar 'gyur |[22]

| mi yi dbaṅ po de yaṅ ni || sa 'di rgya mtsho'i mtha' klas par || chad pa med ciṅ chos daṅ
ni ||(5) mthun pas yoṅs su skyoṅ bar 'gyur |[23]

| de tshe duṅ źes bya ba yi || sa bdag rgyal po de la ni || rin chen khrag khrig brgyas mtshon
pa'i || gter chen bźi ni 'byuṅ bar 'gyur |[24]

| su (6)yi mtshan ni ser skya ste || bcom brlag na ni dkar po yin || sa 'dzin na ni e la'i 'dab
|| wā ra ṇā si'i groṅ khyer duṅ |[25]

| gter ni bźi po kho na daṅ || rgyal po yaṅ dag ldan par (7)ni || 'byuṅ 'gyur dpa' po chen po
de || bsod nams brgya lo stobs1 las skyes |[26]

| de tshe rgyal de'i mdun na 'don || bram ze tshaṅs rab ces bya ba || thos maṅ rig byed bźi
'don pa'i || (491b1)mkhan po źig ni 'byuṅ bar 'gyur |[27]

| 'don du 'jug daṅ gsaṅ tshig 'dzin || dran ldan rig byed gźuṅ 'grel daṅ || sgra ṅes sbyor bcas
pha rol phyin || brda sprod pa daṅ tshig daṅ ldan |[28]

| (2)de tshe de yi chuṅ ma ni || tshaṅs ldan ma źes bya ba ste || mdzes śiṅ blta na sdug pa
daṅ || gzugs mthoṅ grags daṅ ldan pa 'byuṅ |[29]

| byams pa gaṅ zag mchog gyur pa || dga' ldan gnas (3)nas śi 'phos nas || de tshe de yi lhums
su ni || ṅes par nyiṅ mtshams sbyor bar 'gyur |[30]

| gzi brjid chen po zla ba bcu || tshaṅs par lhums su źugs nas kyaṅ || byams (4)pa'i yum ni
skyed mos tshal || me tog bzaṅ rgyas naṅ gśegs nas |[31]

| chos ston ma de mi 'dug ciṅ || mi nyal 'greṅ bźin dag tu ni || śiṅ gi yal ga la bzuṅ nas ||
(5)byams pa bltams pa nyid du 'gyur |[32]

| mi yi mchog tu gyur pa de || glo g.yas nas ni 'byuṅ 'gyur te || dper na sprin gyi phuṅ po
nas || nyi ma byuṅ ba bźin du gsal |[33]

| ji ltar (6)chu yi padma bźin || mṅal gyi 'dam gyis mi gos so || khams gsum 'di ni thams cad
du || 'od kyis rgyas par 'geṅs par 'gyur || de nas brgya byin lha dbaṅ po || bde (7)sogs
mṅa' bdag dga' gyur nas || byams pa rkaṅ gnyis mchog gyur pa || bltams pa'i tshe na lon par
'gyur |[34]

| de ni bltams ma thag tu yaṅ || gom pa bdun dag (492a1) 'dor bar 'gyur || gom pa re rer gter
daṅ ni || padma re re 'byuṅ bar 'gyur || phyogs bźi dag tu gzigs nas ni || bdag gi skye
ba tha mas (2)ni || 'di yin yaṅ srid yod ma yin |[35]

| yaṅ daṅ yaṅ du phyir mi 'oṅ || zag med mya ṅan 'das 'gro źes || gsuṅ yaṅ rab tu bka' stsal
to || klu rnams kyis ni chu (3)yi rgyun || bsil daṅ 'jam pas sku bsil 'gyur |[36]

| nam mkha'i ṅos nas lha rdzas kyi || gos daṅ me tog 'bab par 'gyur || de yi dbu la gdugs dkar
po || lha (4)rnams kyis ni 'dzin par 'gyur |[37]

| mtshan mchog sum cu gnyis mṅa' ba || byams pa dpal gyis 'bar ba de || ma mas yaṅ dag blaṅs
nas su || yum gyi (5)phyag tu 'bul bar 'gyur |[38]

| rin chen sna tshogs kyis brgyan pa'i || khyogs ni yid du 'oṅ ba la || sras daṅ bcas par bźugs
gsol nas || lha rnams kyis ni (6)khyer bar 'gyur |[39]

| sil snyan stoṅ phrag du ma dag || sgra 'byin 'khrol ba'i groṅ khyer der || byams pa gśegs
pa tsam gyis ni || me tog char ba 'bab pa 'gyur |[40]

